---
layout: post
title: 來自《尚書》的上古名字
categories: [education]
tags: [寶寶取名]
---

<p>
以下一些名字來自《尚書》之《虞書》和《夏書》，供參考。
</p>

<dl class="org-dl">
<dt> 明思，明俊，昭明，明昭，時雍 </dt><dd>《堯典》曰若稽古帝堯，曰放勳，欽、明、文、思、安安，允恭克讓，光被四表，格于上下。克明俊德，以親九族。九族既睦，平章百姓。百姓昭明，協和萬邦。黎民於變時雍。
</dd>
<dt> 羲和 </dt><dd>《堯典》乃命羲和，欽若昊天，歷象日月星辰，敬授人時。
</dd>
<dt> 濬哲，濬文 </dt><dd>《舜典》曰若稽古帝舜，曰重華協于帝。濬哲文明，溫恭允塞，玄德升聞，乃命以位。
</dd>
<dt> 時敘，穆穆 </dt><dd><ul class="org-ul">
<li>釋義：時敘：承順。穆穆：儀容整齊。
</li>
<li>來源：《舜典》慎徽五典，五典克從；納于百揆，百揆時敘；賓于四門，四門穆穆。
</li>
</ul>
</dd>
<dt> 班瑞 </dt><dd>《舜典》在璿璣玉衡，以齊七政。肆類于上帝，禋于六宗，望于山川，徧于群神。輯五瑞。既月乃日，覲四岳群牧，班瑞于群后。
</dd>
<dt> 柔遠 </dt><dd>《舜典》月正元日，舜格于文祖，詢于四岳，闢四門，明四目，達四聰。「咨，十有二牧！」曰，「食哉惟時！柔遠能邇，惇德允元，而難任人，蠻夷率服。」
</dd>
<dt> 明允 </dt><dd>《舜典》帝曰：「皋陶，蠻夷猾夏，寇賊姦宄。汝作士，五刑有服，五服三就。五流有宅，五宅三居。惟明克允！」
</dd>
<dt> 惟允 </dt><dd>《舜典》帝曰：「龍，朕堲讒說殄行，震驚朕師。命汝作納言，夙夜出納朕命，惟允！」
</dd>
<dt> 惟熙 </dt><dd><ul class="org-ul">
<li>釋義：惟熙：惟益廣。 
</li>
<li>來源：《大禹謨》益曰：「吁！戒哉！儆戒無虞，罔失法度。罔遊于逸，罔淫于樂。任賢勿貳，去邪勿疑。疑謀勿成，百志惟熙。罔違道以干百姓之譽，罔咈百姓以從己之欲。無怠無荒，四夷來王。」
</li>
</ul>
</dd>
<dt> 惟修，惟敘，惟歌 </dt><dd>《大禹謨》禹曰：「於！帝念哉！德惟善政，政在養民。水、火、金、木、土、穀，惟修；正德、利用、厚生、惟和。九功惟敘，九敘惟歌。戒之用休，董之用威，勸之以九歌俾勿壞。」
</dd>
<dt> 嘉績，惟一，惟中，允中 </dt><dd>《大禹謨》帝曰：「來，禹！降水儆予，成允成功，惟汝賢。克勤于邦，克儉于家，不自滿假，惟汝賢。汝惟不矜，天下莫與汝爭能。汝惟不伐，天下莫與汝爭功。予懋乃德，嘉乃丕績，天之歷數在汝躬，汝終陟元后。人心惟危，道心惟微，惟精惟一，允執厥中。無稽之言勿聽，弗詢之謀勿庸。可愛非君？可畏非民？眾非元后，何戴？后非眾，罔與守邦？欽哉！慎乃有位，敬修其可願，四海困窮，天祿永終。惟口出好興戎，朕言不再。」
</dd>
<dt> 謙益 </dt><dd>《大禹謨》益贊于禹曰：「惟德動天，無遠弗屆。滿招損，謙受益，時乃天道。帝初于歷山，往于田，日號泣于旻天，于父母，負罪引慝。祗載見瞽瞍，夔夔齋慄，瞽亦允若。至諴感神，矧茲有苗。」
</dd>
<dt> 惇敘 </dt><dd>《皋陶謨》皋陶曰：「都！慎厥身，修思永。惇敘九族，庶明勵翼，邇可遠，在茲。」
</dd>
<dt> 浚明 </dt><dd>《皋陶謨》日宣三德，夙夜浚明有家。
</dd>
<dt> 徽柔，柔懿，徽懿，懿柔 </dt><dd>《無逸》周公曰：「嗚呼！厥亦惟我周太王、王季，克自抑畏。文王卑服，即康功田功。徽柔懿恭，懷保小民，惠鮮鰥寡。自朝至于日中昃，不遑暇食，用咸和萬民。文王不敢盤于游田，以庶邦惟正之供。文王受命惟中身，厥享國五十年。」
</dd>
</dl>
